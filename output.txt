��� 1
1�ʔani mouh ɟarak gʌi gouŋ daː daː ɟaɔ jʌisu ʔi mouh hloukhlan kʰoundikʰm ʔadaːʋit tʌn. kʰoundikʰm ʔadaːʋit ji mouh hloukhlan ʔabrahm.
2�daː ʔabrahm tʌn mouh gouŋ ʔasaik. ʔasaik mouh gouŋ ʔakup. ʔakup mouh gouŋ ʔajudaː bɔ gʌi ʔukʔ ʔuʋaː ʔn.
3�ʔajudaː mouh gouŋ ʔapʰʌiret gae ʔaɟʌira. ma gae ʔa ʋi ti mouh nak tʰama. ʔapʰʌiret mouh gouŋ ʔahʌiɟarun. ʔahʌiɟarun mouh gouŋ ʔaram.
4�ʔaram mouh gouŋ ʔaminadaːp. ʔaminadaːp mouh gouŋ ʔanasun. ʔanasun mouh gouŋ ʔasalamun.
5�ʔasalamun mouh gouŋ ʔaboʔap. ʔaboʔap mouh gun nak rahap. ʔn bɔ mouh gouŋ ʔaʔobet. ma ʔaʔobet mouh nak rutʰa. ʔn bɔ mouh gouŋ ʔajʌisʌi.
6�ʔajʌisʌi mouh gouŋ ʔadaːʋit, ʔi bain kʰoundikʰm tʌn. ʔadaːʋit mouh gouŋ ʔasalomo, ma ʔasalomo mouh ʔibɯŋ ʔaʔurija tʌn.
7�ʔasalomo mouh gouŋ ʔarʌibum. ʔarʌibum mouh gouŋ ʔapʰij. ʔapʰij mouh gouŋ ʔasa.
8�ʔasa mouh gouŋ ʔajɔsapʰaʔ. ʔajɔsapʰaʔ mouh gouŋ ʔajoram. ʔajoram mouh gouŋ ʔaʔuɟija.
9�ʔaʔuɟija mouh gouŋ ʔajotʰam. ʔajotʰam mouh gouŋ ʔakʰaːʔ. ʔakʰaːʔ mouh gouŋ ʔahʌicki.
10�ʔahʌicki mouh gouŋ ʔamanasʌi. ʔamanasʌi mouh gouŋ ʔamun. ʔamun mouh gouŋ ʔajosija.
11�ʔajosija mouh gouŋ ʔajʌikʰoja� gʌi ʋaː ʔn. gʌi kuj� dʌiaː hmet ʔi haɔ di gʌi duʔi ʔisarʌil, ʋi tɯi gʌi haaɔ mɯːk babai tʌn.
12�ʋae hɛʔ hoe gʌi tɯi duʔi ʔisarʌil haaɔ mɯːk babai tʌn, ʔajʌikʰoja tʌn bain gouŋ ʔasʌitʰiʔʌin. ʔasʌitʰiʔʌin mouh gouŋ ʔaɟʌirubabʌin.
13�ʔaɟʌirubabʌin mouh gouŋ ʔabihouʔ. ʔabihouʔ mouh gouŋ ʔaʔʌijakʰim. ʔaʔʌijakʰim mouh gouŋ ʔaɟora.
14�ʔaɟora mouh gouŋ ʔaɟaduk. ʔaɟaduk mouh gouŋ ʔakʰim. ʔakʰim mouh gouŋ ʔaʔʌiliʔouʔ.
15�ʔaʔʌiliʔouʔ mouh gouŋ ʔalʌiʔasa. ʔalʌiʔasa mouh gouŋ ʔamatʰan. ʔamatʰan mouh gouŋ ʔajakup.
16�ʔajakup mouh gouŋ ʔajosaip ʔi hɛʔ lae nak mari taih gae bain gouŋ ma ʔajʌisu ʔi mouh duʔi pi raɔh pi tɯi ɟaɔpʰra taih ʔn kʰjoe duʔi.
17�ʔu siŋ dʌiaː kuj� ʔabrahm kɔ ɟm ʔadaːʋit tʌn, ʔŋ mouh gaɯ di pʰuoun co. ʔu siŋ dʌiaː kuj� ʔadaːʋit kɔ ɟm ʔakʰraaɔ di ɟm gʌi duʔi ʔisarʌil kʰaik mɯːk babai tʌn, ʔŋ ʋi maɯh pʌiaː gaɯ di pʰuoun co. ʔu siŋ dʌiaː kuj� gʌi kʰaik mɯːk babai tʌn kɔ ɟm ʔakʰraaɔ dʌiaː gʌʔ ɟaɔ jʌisu ʔi mouh duʔi pi raɔh pi tɯi ɟaɔpʰra, ʔŋ ʋi maɯh pʌiaː gaɯ di pʰuoun co.
18�luk ɟaɔ jʌisu hɛʔ bain duʔi, ʔŋ pae ni. ʔŋ mouh ma ʔn ʔi cɤ nak mari. ʔn hɛʔ hoe lae bain ʔu paːaɔ di ʔajosaip. ʔaiʔ buk gʌi kʰʔ dʌiaː si mouh ʔn dibja, ʔn ji ʋi np, ʔn tu ʔh. ʔŋ ji mouh naɔh pʰʌm ɟaɔpʰra ʔi taih ʔn tu ʔh.
19�pn ti ʔŋ mouh ʔajosaip tʌn, ʔn maɯh naɔh si buk na hman sʌisʌi. ʔn mɤ tu si buk taih nak mari mu�ɯm sae di ʔaiʔ ʔi. kʰo, ʔn ʋi kʰram di ʋain, kɔe taih ʔi np luk ʔn ti.
20�ʔn hɛʔ hoe ɟʌiŋɟa luk ʔn ti, ʔŋ ʋi mouh ʔamu ʔamaʔ ɟaɔpʰra ʋi th kaplouh di ʔn dʌiaː ʔit ʔmbaaɔ ʔn. ʔamu ʔamaʔ ɟaɔpʰra tʌn ʋi taɔh, �ʔɯi, mai ʔajosaip ʔi mouh hloukhlan ʔadaːʋit, kɔe taih mai jo di dɛʔ nak mari dup mai, bain ʔibɯŋ mai. kʰo, gun ʔi kuj� kʰaik ʋʔ ʔn mouh gun pi duaː naɔh pʰʌm ɟaɔpʰra di ʔn.
21�nak mari di maɯh gun ʔimae. mai ji lo taih ʔn cɤ ʔajʌisu. mai lo taih ʔn cɤ pae ti. kʰo, ʔn di blua ʋain hmap gʌi duʔi ʔamjo ʔn, taih ʔn kʰjoe gʌi.�
22�ʔi bain ɟaɯ ti dun mjo, ʔŋ dup groh ɟaɔpʰra pi dʌm kalak ʔn di duʔi ʔi bjan groh ɟaɔpʰra. ʔn hɛʔ dʌm taɔh,
23��ʔŋ di maɯh dibja, ʔn di tu ʔh. ʔn di bɔ maɯh gun ʔimae. gʌi di ʋi taih ʔn cɤ �ʔaʔimanuʔʌin.� luk daːk ʔn ti mouh �ɟaɔpʰra kuj� rɯm dup ʔʌi.��
24�ʔamu ʔamaʔ ɟaɔpʰra hɛʔ hoe kalak groh ti, ʔajosaip tʌn bɔ ʋi ʔŋsaɯh, ʋi buk pi c�ou ʔamu ʔamaʔ ɟaɔpʰra ʔn buk. ʔn ʋi daɯh nak mari bain ʔibɯŋ ʔn, ʋi buk kʰʔ.
25�gae ji hɲm maɯh di ʔit kadup ʔaiʔ gʌʔ gun ti ʔi mouh gun ʔimae. ʔajosaip mɤ taih gun ʔimae ti cɤ ʔajʌisu.

��� 2
1�ɟaɔ jʌisu hɛʔ gʌʔ kʰaik mɯːk betlaim ʔi kuj� kʰaik ʔɯːk judaː. dʌiaː ʔn ti ʔŋ maɯh kʰoundikʰm ʔahʌiruʔ tʌn. ʔn ʔɯp kʰaik ʔɯːk ti. ʔŋ bɔ maɯh duʔi ʔi maɯh ʔaŋjan. gʌi th na lʌih siŋai, ʋi ɟm kʰaik mɯːk jʌirusalaim tʌn.
2�gʌi dimu�ʔ ʔi haɔ taɔh, �hmaɔ duk kuj� gun ʔi hɛʔ th gʌʔ bain kʰoundikʰm duʔi judaː.h jʌi hɛʔ jaɯ simŋ hɛʔ lʌih na lʌih siŋai ʔi bj luk ʔn. pn ti jʌi hɛʔ th di ni, taih jʌi pʌn di krɯp ʔn.�
3�kʰoundikʰm ʔahʌiruʔ tʌn bɔ jaɯ luk ʔn ti, ʔŋ bain douk tak di naɔh ʔn. bɔ duʔi dun ʔi kʰaik mɯːk jʌirusalaim hɛʔ bain naɔh ʔaaɔ daːkʰɯi.
4�pn ti ʔn ʋi dɛʔ gʌi daː tak ʔi jaiʔ gʌi duʔi ʔi hlu di ɟaɔpʰra bɔ gʌi daː sara ʔi mano daːra judaː, taih gʌi bɔkagljiʔ th kaɟou duk kuj� ʔn. hɛʔ hoe, ʔn ʋi dimu�ʔ gʌi luk duʔi pi raɔh pi tɯi ɟaɔpʰra ʔi di th kʰjoe duʔi, na hmaɔ ʔn di gʌʔ.
5�gʌi ʋi taɔh, �ʔn di gʌʔ kʰaik mɯːk betlaim, ʔi kuj� kʰaik ʔɯːk judaː.� kʰo, kʰaik bp ɟaɔpʰra duʔi ʔi bjan groh ɟaɔpʰra hɛʔ dʌm daim ʔoun pae ni. ʔŋ taɔh,
6��mai mɯːk betlaim, mai kuj� kʰaik ʔɯːk judaː. katai mɯːk ʔi kuj� kʰaik ʔɯːk judaː, ʔarʌi mai hɛʔ tak. kʰo, kʰaik mɯːk mai ʔŋ di maɯh duʔi ʔi di bain daː kaɲa ʔi ʔɯp duʔi ʔamjo ʔisarʌil. ʔn ji di pi duʔi ʔi hjik mabu.�
7�ʋae ʔn ti ʔahʌiruʔ tʌn ʋi dɛʔ gʌi duʔi ʔi maɯh ʔaŋjan, taih gʌi th duk kuj� ʔn, kɔe taih ʔi jaɯ. ʔn ʋi dimu�ʔ gʌi, taih ʔn np sikʰja, dʌiaː hmaɔ gʌi hɛʔ jaɯ simŋ tʌn.
8�ʔn ʋi tɯi gʌi haaɔ mɯːk betlaim ʋi dm gʌi taɔh, �taih bʌi haaɔ hret sikʰja gun ti. bʌi hi jaɯ ʔn, taih bʌi ʋi th duk kuj� ʔo, ʋi kalak di ʔo, taih bɔ ʔo pʌn di haaɔ krɯp ʔn.�
9�gʌi hɛʔ hoe tʰum groh kʰoundikʰm ʔahʌiruʔ tʌn, gʌi ʋi lʌih haaɔ duk kuj� ʔn. dʌiaː haaɔ gʌi dup ʔŋtʌiŋ, simŋ pi dʌm jaɯ gʌi na lʌih siŋai tʌn, ʔn ʋi jaiʔ di ʔaiʔ gʌi, taih gʌi kɔ ɟm duk kuj� gun tʌn. gʌi hɛʔ hoe ɟm duk tʌn, simŋ ʋi gɯːʔ na daik duk kuj� gun ti.
10�gʌi bɔ jaɯ simŋ tʌn, naɔh gʌi bɔ kʰoi kasaɔ.
11�gʌi ʋi lɯp kʰaik kak, ʋi jaɯ bɔ gun bɔ ma ʔn, ʔi cɤ nak mari. gʌi ʋi gɯp krɯp gun ti. hɛʔ hoe, gʌi bɔ daɯh krokram gʌi, ʋi duaː di ʔn, taih ʔŋ bain lksuk. lksuk pi duaː gʌi ti, ʔŋ mouh kʰriu bɔ kaɲn lʌibun bɔ daɔ mɔra.
12�dʌiaː ʔit gʌi, gʌi ʋi ʔmbaaɔ luk ɟaɔpʰra c�ou gʌi, kɔe taih gʌi ʋi ʋʌiŋ duk kuj� ʔahʌiruʔ. kʰo, gʌi ʋi ʋʌiŋ mɯːk gʌi, ʋi haaɔ dup ʔŋtʌiŋ pʌiaː ʔu ɲuk.
13�gʌi daː ʔi maɯh ʔaŋjan tʌn hɛʔ hoe haaɔ, ʔŋ maɯh ʔamu ʔamaʔ ɟaɔpʰra ʔu kadk ʋi th kaplouh di ʔajosaip dʌiaː ʔmbaaɔ ʔn. ʔn taɔh, �ʔahʌiruʔ di th hret di ŋaɔh ʋain gun mai. kʰo, mai lo jit, daɯh bɔ gun bɔ ma ʔn, taih bʌi taɔ haaɔ mɯːk ʔaigɯp, taih bʌi kuj� kʰaik mɯːk ti, taih kɔ ɟm ʔakʰraaɔ di ʋi kalak ʔo di mai.�
14�kʰaik hmaɯ ti ʔajosaip bɔ jit, ʋi daɯh gun ʔn gae ʔibɯŋ ʔn, ʋi taɔ haaɔ ɟm mɯːk ʔaigɯp.
15�gʌi ʋi kuj� kʰaik mɯːk ʔaigɯp, taih ʔahʌiruʔ kɔ jm. pae ti ʔŋ hɛʔ bain pi dʌm kalak ɟaɔpʰra. ʔn hɛʔ dʌm c�ou duʔi ʔi bjan groh ɟaɔpʰra taih ʔn daim ʔoun, �ʔo hɛʔ dɛʔ gun ʔimae ʔo, taih ʔn lʌih t mɯːk ʔaigɯp.�
16�ʔŋ ji mouh kʰoundikʰm ʔahʌiruʔ tʌn, ʔn bɔ np, gʌi daː ʔi maɯh ʔaŋjan tʌn hɛʔ pilu�k di ʔn, ʔn bɔ ru kasaɔ. ʔn ʋi c�ou daː sɯk ʔn, taih gʌi haaɔ mɯːk betlaim bɔ raɔ tet raɔ t, taih gʌi ŋaɔh ʋain tuʔ gun ʔimae siŋ ʔasak ʔa sinm luk na kʰrɯm. ʔn c�ou gʌi buk pae ti kup tih ʔn ʔakʰraaɔ pi dʌm kalak gʌi duʔi ʔi maɯh ʔaŋjan tʌn di ʔn.
17�pae ti ʔŋ hɛʔ bain pi dʌm taɔh duʔi ʔi bjan groh ɟaɔpʰra ʔi cɤ ʔajʌirʌimi. ʔn hɛʔ dʌm taɔh,
18��kʰaik mɯːk rama ʔŋ pʌn jaɯ ʔi jam tak. gʌi bɔ jam bɔ klaɯ kasaɔ. ʔŋ mouh nak raʔʌin, ʔi jam kup hɛʔ jm gun ʔn. ʔn tu taih ʔasʌi bain gɯk ʔn, hlaɔ naɔh ʔn. ʔn klaɯ kup tu maɯh ʔn gun.�
19�kʰoundikʰm ʔahʌiruʔ tʌn hɛʔ hoe jm, ʔamu ʔamaʔ ɟaɔpʰra ʔu kadk ʋi kaplouh di ʔajosaip dʌiaː kuj� ʔn kʰaik mɯːk ʔaigɯp. ʔn ʋi th kalak groh di ʔajosaip dʌiaː ʔit ʔmbaaɔ ʔn.
20�ʔn taɔh, �taih mai jit, taih mai daɯh bɔ gun bɔ ma ʔn, ʋi ʋʌiŋ mɯːk ʔisarʌil. gʌi duʔi ʔi si ŋaɔh gun mai, gʌi hɛʔ hoe jm.�
21�pn ti ʔajosaip ʋi jit, ʋi dɛʔ gun ʔn gae ʔibɯŋ ʔn, ʋi ʋiu kʰaik mɯːk ʔisarʌil.
22�ʔn ji jaɯ sadaːk luk kʰoundikʰm ʔakʰetlaaɔ hɛʔ plou gouŋ ʔn, ʔŋ taih ʔn ʋi jo. ʔn ji tu j haaɔ mɯːk duk kuj� kʰoundikʰm kamae ti. dʌiaː ʔmbaaɔ ʔn, ʔamu ʔamaʔ ɟaɔpʰra ʋi c�ou ʔn, taih ʔn sadik. pn ti ʔn ʋi haaɔ kuj� kʰaik ʔɯːk gaːlilʌi.
23�ʔn ʋi haaɔ kuj� kʰaik mɯːk ʔi cɤ mɯːk nasaret. pae ti ʔŋ bɔ bain pi dʌm taɔh duʔi ʔi bjan groh ɟaɔpʰra tʌn. ʔn hɛʔ taɔh, �gʌi di taih ʔn cɤ daː ʔi th mɯːk nasaret.�

��� 3
1�dʌiaː ʔn ti ʔŋ maɯh daː sara ʔajɔhan, ʔi cɯp duʔi kʰaik ʔɯm. ʔn th ho daːra ɟaɔpʰra kʰaik prai kahaɔh ʔi kuj� kʰaik ʔɯːk judaː.
2�ʔn taɔh, �taih bʌi hloh bɔ ʋain hmap bʌi. ʔakʰraaɔ di ʔɯp ɟaɔpʰra kadae hɛʔ katʔ di th.�
3�duʔi ʔi bjan groh ɟaɔpʰra, ʔi cɤ ʔaʔisaj tʌn, ʔn hɛʔ dʌm kalak luk daː sara ʔajɔhan. ʔn hɛʔ dʌm taɔh, �ʔŋ di maɯh duʔi ʔu ʋi di kalak groh kʰaik prai kahaɔh, �taih bʌi ʔmprae ʔŋtʌiŋ pi lo ʋaɔ ɟaɔpʰra. buk, taih ʔŋ sɤ.��
4�daː sara ʔajɔhan tʌn, ʔn ta kʰrɯk hɯk mkpruk kahaiʔ, ta sɛʔ houn, pk di ɲuj� ʔn. ʔn mɤ hum ma ʔaɟuk bɔ ŋaːm mapʰjin.�
5�gʌi duʔi ʔi kuj� kʰaik mɯːk jʌirusalaim, bɔ gʌi ʔi kuj� kʰaik ʔɯːk judaː bɔ ʔɯːk, bɔ gʌi duʔi ʔi kuj� katʔ blaik jɔdaːn, gʌi bɔkagljiʔ lʌih duk kuj� gʌi, haaɔ tʰum daː sara ʔajɔhan.
6�gʌi mɤ kalak hmap gʌi, taih ʔajɔhan cɯp gʌi kʰaik ʔɯm ʔi cɤ blaik jɔdaːn.
7�ʔŋ ji maɯh gʌi duʔi kʰaik pʰɯk pʰarisai bɔ gʌi duʔi kʰaik pʰɯk sadukʰai, gʌi kɯːn th duk kuj� ʔajɔhan tʌn, taih ʔn cɯp gʌi kʰaik ʔɯm. dʌiaː jaɯ ʔn duʔi ɟaɯ ti, ʔn ʋi taɔh di gʌi, �ʔɯi, bʌi ʔi pi ʔamjo hŋ ŋjin. ʔasʌi hɛʔ taɔh di bʌi, bʌi di pʌn di lʌih taɔ sʌi ɟaɔpʰra hi ru kasaɔ di bʌi na ʔaiʔ ni.h
8�bɔ pi buk bʌi bɔ groh pi kalak bʌi, bʌi lo taih ʔŋ karm. taih bʌi ʋain naɔh brim bʌi, daɯh naɔh kamae.
9�kɔe taih bʌi pikʰɯk naɔh bʌi kup taɔh bʌi, �daː ʔabrahm mouh gouŋ dk jʌi.� ʔo taɔh di bʌi, sʌi bʌi tu dup sikʰja ɟaɔpʰra pi gʌi hloukhlan ʔabrahm ʔakʰaːkʰ�ou, ɟaɔpʰra di buk taih maaɔ gʌi ni ʋi bain hloukhlan daː ʔabrahm tʌn.
10�dʌiaː ti ni, ʔŋ pi mɯi hɛʔ hoe kuj� di dk hʌi. hʌi dun kadk ʔi tu maɯh blʌi mu�ɯm, gʌi di g�ou ʋain, ʋi do kʰaik ŋaɔ, taih ʔŋ kasɯm.
11�ʔo cɯp bʌi kʰaik ʔɯm, taih ʔŋ bj, bʌi hɛʔ hloh hmap bʌi, ʋain hmap bʌi. ʔŋ ji maɯh ʔu ʋi, ʔn di ʋi th ʋae ʔo. puoun ʔn si tak lu�ɯm puoun ʔo. kʰudiŋ ʔn mɤ, ʔo hɲm kaʔap guk. ʔn di bɔ taih naɔh pʰʌm ɟaɔpʰra ʔɯp bʌi. pi di buk ʔn di bʌi pʌiaː ʔu mjo, ʔŋ bɔ pi duʔi dk kʰriu kʰaik ŋaɔ, tʰaruk� taih ʔŋ boe.
12�ʔŋ bɔ pi, ʔn guk ʔŋsuk ʔn, taih ʔn suk jʌm hŋo kʰaik kaknaɔh, taih ʔŋ git mi buk hŋo diloi. hɛʔ hoe, ʔn di kaɟou hŋo ti kʰaik grua. djip hŋo, ʔn ji tu lo. ʔn di do ʋain kʰaik ŋaɔ ʔi tu np di jʔ.� kʰɛʔ ti ʔajɔhan tʌn kalak luk ɟaɔ jʌisu.
13�ʋae ʔn ti ɟaɔ jʌisu lʌih kʰaik ʔɯːk gaːlilʌi, haaɔ ɟm di kʰup blaik jɔdaːn, taih ʔajɔhan cɯp ʔn kʰaik ʔɯm.
14�ʔajɔhan ʋi tʰʌiaɔ di kʰrai ʔn taɔh, �ʔŋ mouh ʔo, ʔi lo mai cɯp ʔo kʰaik ʔɯm. hmaɔ ʔŋ pae pi th mai di ʔo.h�
15�ɟaɔ jʌisu ʋi taɔh, �taih mai buk pae ti. ʔae, ʔŋ kaʔap buk pae ti, taih ʔŋ bain pi ʔɯk ɟaɔpʰra.� ʋae ʔn ti ʔajɔhan ʋi pʰrum.
16�ʔajɔhan hɛʔ hoe cɯp ɟaɔ jʌisu kʰaik ʔɯm, ʔn ɟaɔ ʋi lʌih kʰaik ʔɯm ʔu ɟʌiŋ. dʌiaː ʔn ti gaːkhraaɔ bɔ ʔŋ ʋaɯh. ʔn bɔ jaɯ naɔh pʰʌm ɟaɔpʰra ʔi pi mabloi, th luk daik ʔn.
17�ʔŋ bɔ maɯh groh ɟaɔpʰra lʌih kʰaik gaːkhraaɔ. ʔŋ taɔh, �ʋi ti mouh gun pi ruk ʔo. pi buk ʔn hɛʔ laɔ naɔh ʔo.�

��� 4
1�ʋae ʔn ti naɔh pʰʌm ɟaɔpʰra ʋi c�ou ɟaɔ jʌisu haaɔ kʰaik prai kahaɔh, taih bo kanm pʌn di kasouh ʔn buk hmap.
2�ɟaɔ jʌisu ji kuj� di ti ʔadaː pʰuoun gaɯ siŋai di pʰuoun gaɯ hmaɯ, tu hum masʌi. pn ti ʔn kapraŋ kasaɔ pi di hum.
3�ʔi di kasouh ɟaɔ jʌisu buk hmap tʌn, ʔn ji th duk kuj� ɟaɔ jʌisu, ʋi taɔh, �sʌi ʔŋ hman mouh mai gun ɟaɔpʰra, taih mai kalak taih maaɔ gʌi ni bain pi di hum mai.�
4�ɟaɔ jʌisu ʋi ʋji groh ti. ʔn taɔh, �kʰaik bp ɟaɔpʰra ʔŋ taɔh, �sʌi duʔi maɯh mi pi di hum ʔu mjo ʔaaɔ glɯm. ʔŋ si lo bɔ groh ɟaɔpʰra dun do ʔi lʌih kʰaik muʔ ʔn, taih ʔŋ hjik bɔ naɔh pʰʌm duʔi.��
5�ʋae ʔn ti bo kanm ʋi taih ɟaɔ jʌisu haaɔ ɟm kʰaik mɯːk jʌirusalaim, ʔi mouh mɯːk boe. ʔn taih ɟaɔ jʌisu kuj� na daik katou ho ɟaɔpʰra.
6�ʔn ʋi taɔh, �sʌi hɛʔ hman mouh mai gun ɟaɔpʰra, taih mai boukblouh bjua duk kuj� mai ti. kʰo, kʰaik bp ɟaɔpʰra ʔŋ hɛʔ daim ʔoun taɔh, �ɟaɔpʰra di c�ou gʌi ʔamu ʔamaʔ ʔn, taih gʌi joe lɯmla mai, taih gʌi b�ou mai ta dai gʌi, kɔe taih plaɔ mai ta douh di maaɔ.��
7�ɟaɔ jʌisu ʋi taɔh, �kʰaik bp ɟaɔpʰra ʔŋ bɔ daim ʔoun pʌiaː ʔu mjo. ʔŋ taɔh, �kɔe tʰʌiaɔ naɔh ɟaɔpʰra, ʔi mouh ʔn ɟaɔ pi krɯp mai.��
8�pʌiaː ʔu ɟʌiŋ bo kanm ʋi taih ɟaɔ jʌisu kuj� daik nun ca kasaɔ, ʋi bj di ʔn man mɯːk dun plo daik kadae ni, taih ʔn bɔ joe ʔapʰouk dkkʰo kʰaik mɯːk gʌi ti.
9�ʔn ʋi taɔh, �ʔo di duaː tuʔ ɟaɯ ti di mai, sʌi mai gum di ʔaiʔ ʔo, krɯp ʔo.�
10�ɟaɔ jʌisu ʋi taɔh, �mai bo kanm ʔi cɤ satan, mai lʌih taɔ duk kuj� ʔo. kʰaik bp ɟaɔpʰra ʔŋ hɛʔ daim ʔoun taɔh, �mai lo krɯp mi ɟaɔpʰra ʔi mouh ɟaɔpʰra pi krɯp mai. mai lo buk mi gaːn ɟaɔpʰra ʔu kadk ti, kɔe krɯp pʌiaː kadk.��
11�ɟaɔ jʌisu hɛʔ hoe kalak groh ti, bo kanm ʋi lʌih t duk kuj� ʔn. gʌi ʔamu ʔamaʔ ɟaɔpʰra bɔ th lɯmla ʔn.
12�ɟaɔ jʌisu bɔ jaɯ sadaːk luk ʔajɔhan tʌn. gʌi hɛʔ hoe hmet kʰruk ʔn kʰaik kapɯm. ʋae ʋi np ʔn luk ʔn ti, ʔn ʋi haaɔ ʋʌiŋ kʰaik ʔɯːk gaːlilʌi.
13�ʔn lʌih kʰaik mɯːk nasaret, ʋi haaɔ kuj� kʰaik mɯːk kapʌinarɯm. mɯːk ti kuj� di kʰup ʔɯm dɯk katʔ duk kuj� gʌi kʰraɯ ʔaɟʌibulun gae kʰraɯ ʔanaptʰali.
14�pae ti, ʔŋ bɔ bain pi pi dʌm taɔh duʔi ʔi bjan groh ɟaɔpʰra ʔi cɤ ʔaʔisaj. ʔn hɛʔ dʌm taɔh,
15��duk kuj� gʌi duʔi kʰraɯ ʔaɟʌibulun gʌi duʔi kʰraɯ ʔanaptʰali, ʔŋ kuj� dup ʔŋtʌiŋ ʔi haaɔ duk kuj� ʔɯm tak na get siŋai bɔ di kʰup blaik jɔdaːn. ʔŋ bɔ maɯh ʔɯːk gaːlilʌi ʔi mouh duk kuj� gʌi duʔi ʔamjo haɔ.
16�gʌi duʔi ʔi kuj� di ti, ʔŋ pi, gʌi kuj� kʰaik ʔp ʋuk. ʔŋ pi, gʌi hɛʔ jaɯ blak tak. bɔ gʌi duʔi ʔi tu np luk ʔasak pi duaː ɟaɔpʰra, gʌi pi duʔi ʔi hɛʔ rin di jm, gʌi mɤ hɛʔ jaɯ blak ʔi pi ʔŋtʌiŋ ʔi taih gʌi loe jm.�
17�ʔu siŋ dʌiaː kuj� ɟaɔ jʌisu kʰaik mɯːk nasaret tʌn, ʔn couh di kalak di duʔi kɯːn. ʔn taɔh, �taih bʌi hloh bɔ ʋain hmap bʌi. kʰo, ʔakʰraaɔ di ʔɯp ɟaɔpʰra kadae ni hɛʔ katʔ di th.�
18�ʔu siŋai ɟaɔ jʌisu haaɔ kʰup bak ʔɯm gaːlilʌi tʌn. dʌiaː ʔn ti ʔn bɔ jaɯ gae ʔukʔ ʔuʋaː ʔa ʋi. gae mouh duʔi hmet gaː, guk ʔŋrp, bjua kʰaik ʔɯm. ʔŋ mouh ʔasimun, ʔi cɤ bɔ ʔapʌitaru bɔ ʋaː ʔn ʔi cɤ ʔaʔndaːru.
19�ɟaɔ jʌisu taɔh di gae, �bae th dup ʔo. ʔo di taih bae dɛʔ duʔi haɔ th dup ʔo.�
20�ɟaɔ jʌisu hɛʔ hoe kalak groh ti, gae ʋi blʌih ʋain ʔŋrp gae ʔu ɟʌiŋ, ʋi haaɔ dup ʔn.
21�ʔn ʋi haaɔ pʌiaː ʔi caik, ʋi jaɯ gae ʔukʔ ʔuʋaː pʌiaː ʔa ʋi. ʔŋ mouh ʔajakup ʔi mouh gun ʔaɟʌibʌidʌi, bɔ ʋaː ʔn, ʔi cɤ ʔajɔhan. bɔ gae bɔ gouŋ gae ʔi cɤ ʔaɟʌibʌidʌi, gʌi kuj� rɯm kʰaik raɯ, ʔmprae ʔŋrp gʌi. ɟaɔ jʌisu ʋi dɛʔ gae.
22�hɛʔ hoe, gae ʋi lʌih kʰaik raɯ, ʋi taih gouŋ gae kuj� na pn. gae ʋi haaɔ dup ɟaɔ jʌisu ʔu ɟʌiŋ.
23�ɟaɔ jʌisu bɔ haaɔ bain plo bain plo kʰaik ʔɯːk gaːlilʌi, ʋi mano gʌi duʔi ʔi kuj� kʰaik ɟuk krɯp gʌi duʔi judaː ɟaɔpʰra. ʔn kalak di gʌi luk ɟaɔpʰra di ʔɯp kadae, taih duʔi bain naɔh daːkʰɯi. kʰɛʔ maɯh gʌi duʔi saɔ bain mjo bain mjo, kʰɛʔ maɯh gʌi duʔi ʔi tu kʰ, ɟaɔ jʌisu mɤ taih ʔŋ hrae tuʔ dun mjo.
24�gʌi duʔi ʔi kuj� kʰaik mɯːk suri bɔ mɯːk, gʌi bɔ np luk ʔn ti. hɛʔ hoe, gʌi ʋi tɯi duʔi maɯh saɔ bain mjo bain mjo, taih gʌi haaɔ ɟm duk kuj� ɟaɔ jʌisu. ʔŋ bɔ mouh duʔi maɯh saɔ kasaɔ, duʔi maɯh kanm kʰaik do buk, duʔi maɯh ŋaːn, bɔ gʌi duʔi dai gʌi plaɔ jm blak, ʔn pikain tuʔ gʌi.
25�ʔŋ maɯh duʔi kɯːn kasaɔ, ʔi dup ʔn. gʌi duʔi th ʔɯːk gaːlilʌi, gʌi ʔi th kʰaik ʔɯːk mɯːk gaɯ mɯːk, gʌi ʔi th mɯːk jʌirusalaim, ʔɯːk judaː bɔ gʌi ʔi th na t blaik jɔdaːn, gʌi bɔkagljiʔ dup ʔn.

��� 5
1�dʌiaː jaɯ ɟaɔ jʌisu gʌi duʔi ʔi hɛʔ kɯːn kasaɔ, ʔn ʋi ho daik nun, ʋi touʔ ʔu plo. bɔ dibai ʔn hɛʔ th ɟm duk kuj� ʔn ti.
2�ʔn ʋi mano gʌi, ʋi taɔh,
3��sʌi duʔi tu pica naɔh gʌi di ɟaɔpʰra, ʔŋ taih naɔh gʌi daːkʰɯi. kʰo, gʌi di pʌn di kuj� kʰaik mɯːk pi ʔɯp ɟaɔpʰra.
4�sʌi duʔi maɯh naɔh klaɯ kup kɯːn hmap gʌi, ʔŋ di taih gʌi ʋi daːkʰɯi. kʰo, ɟaɔpʰra di daɯh ʋain naɔh klaɯ ti.
5�sʌi duʔi tu hŋɯi ru, ʔŋ di taih naɔh gʌi daːkʰɯi. kʰo, gʌi di pʌn tuʔ dun mjo pi di lo gʌi, pi taɔh ɟaɔpʰra di duaː.
6�sʌi duʔi maɯh naɔh si pʌn naɔh sɤ naɔh hman, ʔŋ di taih naɔh gʌi daːkʰɯi. kʰo, gʌi di pʌn pi si pʌn gʌi.
7�sʌi duʔi kaʋʌi ʔi haɔ, ʔŋ di taih naɔh gʌi daːkʰɯi. kʰo, ɟaɔpʰra di kaʋʌi bɔ gʌi.
8�sʌi duʔi maɯh naɔh louj�, ʔŋ di taih naɔh gʌi daːkʰɯi. kʰo, gʌi di jaɯ ɟaɔpʰra.
9�sʌi duʔi buk taih gʌi lae kalaɔ lae pʰrum, ʔŋ di taih naɔh gʌi daːkʰɯi. kʰo, ɟaɔpʰra di taih gʌi bain gun ʔn.
10�sʌi duʔi kʰm douk bain mjo bain mjo kup buk gʌi kʰɛʔ pi ʔɯk ɟaɔpʰra, ʔŋ di taih naɔh gʌi daːkʰɯi. kʰo, gʌi di pʌn di kuj� kʰaik mɯːk pi ʔɯp ɟaɔpʰra.
11�sʌi ʔi haɔ kalak na tu mu�ɯm di bʌi, sʌi gʌi bɔ buk taih ʔŋ douk di bʌi, sʌi gʌi bɔ kalo di taɔh, bʌi ʔaaɔ ʔh, sʌi gʌi buk ɟaɯ ti kup hɲɯm bʌi di ʔo, ʔŋ di taih bʌi maɯh naɔh daːkʰɯi.
12�taih bʌi daːkʰɯi bɔ kʰoi. kɔe taih bʌi klaɯ. kʰo, bʌi di pʌn rouh kɯːn kʰaik mɯːk gaːkhraaɔ. na tu mu�ɯm pi buk ʔi haɔ di bʌi, gʌi hɛʔ dʌm buk pae ti bɔ di duʔi ʔi bjan groh ɟaɔpʰra ʔi kuj� di ʔaiʔ bʌi ni.�
13�ɟaɔ jʌisu ʋi taɔh, �dʌiaː kuj� bʌi daik kadae ni katai gʌi duʔi haɔ, taih bʌi pi sj� ʔi hp kʰaik hap. sʌi suk sj� ti ji hrae, ʔaaɔ pʌn hp masʌi ʔi pai di taih sj� ʋi suk. sj� ti ʔaaɔ maɯh dikʰo masʌi. lo ʋain tuʔ, taih ʔi ɲaiʔ.
14�dʌiaː kuj� bʌi daik kadae ni, bʌi pi ŋaɔ ʔum� ʔi taih ʔŋ blak. sʌi ʔŋ mouh mɯːk ʔi kuj� daik nun, dun ʔi hɛʔ pʌn jaɯ.
15�bɔ ŋaɔ ʔum mɤ pae ti. sʌi duʔi hɛʔ hoe pidaɔ ŋaɔ ʔum, gʌi tu ʋi blʌih ŋaɔ ti kʰrɯm silaiʔ. gʌi taih ʔn kuj� duk ca, taih dun ʔi ʔi kuj� kʰaik kak pʌn jaɯ.
16�pae ti bɔ bʌi pi blak ŋaɔ. bʌi lo buk na mu�ɯm dun mjo, taih ʔi haɔ pʌn di jaɯ, taih gʌi ʋi hloh ɟaɔpʰra ʔi mouh gouŋ bʌi ʔi kuj� gaːkhraaɔ, taih bɔ gʌi ʋi ʔɯːp ʔn.�
17�ɟaɔ jʌisu bɔ mano taɔh, �ʔaaɔ mouh, ʔo th pjaiʔ ʋain daːra pi duaː ʔamosai di bʌi. ʔaaɔ mouh, ʔo th pjaiʔ ʋain pi mano gʌi duʔi ʔi bjan groh ɟaɔpʰra. sʌi bʌi tʰak pae ti, ʔŋ tu hman. ʔaaɔ mouh, ʔo th buk ɟaɯ ti. ʔo hɛʔ th taih ʔo buk tuʔ dun mjo pɛʔ hɛʔ kalak ɟaɔpʰra, taih ʔŋ laɔ naɔh ʔn.
18�ʔo taɔh ʔakʰ�ou di bʌi. siŋ dʌiaː ti ni, kɔ ɟm ʔakʰraaɔ di hrae bɔ kadae bɔ gaːkhraaɔ, daːra ɟaɔpʰra tu hrae dʌiaː hmaɔ. groh kʰaik bp daːra ɟaɔpʰra ʔu do mɤ, tu hrae dʌiaː hmaɔ. ʔŋ di bain tuʔ dun mjo pi dʌm taɔh ɟaɔpʰra.
19�sʌi ʔŋ maɯh duʔi, sʌi ʔn ʋain daːra ɟaɔpʰra ʔu ɲuk, taɔh ʔarʌi ʔn ʔaaɔ tak, sʌi ʔn bɔ mano ʔi haɔ luk ʔn ti, duʔi ɟaɯ ti, ʔn tu maɯh dikʰo masʌi kʰaik mɯːk pi ʔɯp ɟaɔpʰra. ʔasʌi ji dup daːra ɟaɔpʰra bɔ mano ʔi haɔ luk ʔn ti, ʔn di bain duʔi ʔi ʔarʌi tak kʰaik mɯːk pi ʔɯp ɟaɔpʰra.
20�kʰo, ʔo taɔh di bʌi, sʌi bʌi tu buk na hman lu�ɯm pi buk gʌi duʔi kʰaik pʰɯk pʰarisai bɔ gʌi daː sara ʔi mano daːra judaː, bʌi tu pʌn di lɯp kʰaik mɯːk pi ʔɯp ɟaɔpʰra.�
21�ɟaɔ jʌisu hɛʔ hoe kalak luk ʔn ti, ʔn ʋi mano pʌiaː ʔu mjo. ʔn taɔh, �bʌi hɛʔ dʌm jaɯ groh gʌi daː tak ʔi kuj� dʌiaː mʌn. gʌi hɛʔ dʌm taɔh, �kɔe ŋaɔh ʔasak ʔi. ʔasʌi ŋaɔh ʔasak ʔi, ʔn lo kʰm hmap ʔn.�
22�ʔo ji taɔh di bʌi, ʔasʌi hɛʔ ru di binuk ʔn, ʔn lo kʰm hmap ʔn. bɔ, sʌi ʔŋ maɯh duʔi ʔi taɔh, �mai ʔaaɔ ʔh,� ʔn lo kʰm gʌi daː tak soukpʰjaʔ ʔamu ʔn. ʔasʌi ji taɔh di binuk ʔn, �mai hɛʔ raɯ,� ʔn di coh kalo ŋaːrae.
23�pʰama ʔn, sʌi mai maɯh pi di hlu, taɔh di blʌih daik kac�uk hlu, sʌi mai hɛʔ hoe ɟm di ʔaiʔ kac�uk hlu, ji ʋi hloh, ʔŋ maɯh binuk ʔi ʔoun naɔh di mai,
24�mai lo blʌih pi di hlu mai di ti, ʋi haaɔ duk kuj� binuk tʌn di ʔaiʔ, ʋi hmaŋ taih bae ʋi lae daːkʰɯi. hɛʔ hoe mai pʌn di ʋi haaɔ hlu pi di hlu mai.
25�sʌi ʔŋ mouh rnsu mai ʔi taɔh di pʰjak mai, taih ʔŋ bain ʔamu, sʌi ʔn bɔ dɛʔ mai haaɔ duk kuj� daː tak ʔi soukpʰjaʔ daːra, mai lo gjogja di buk, taih bae ʋi lae daːkʰɯi dʌiaː haaɔ bae dup ʔŋtʌiŋ. sʌi mai tu pai di buk, ʔn di ʔap mai di daː ʔi soukpʰjaʔ daːra. hɛʔ hoe, daː ʔi soukpʰjaʔ daːra tʌn, ʔn di bɔ ʔap mai di daː sɯk, taih daː sɯk ʋi kʰruk mai kʰaik kapɯm.
26�sʌi ʔŋ pae ti, ʔo taɔh ʔakʰ�ou di mai, sʌi mai tu duaː brʌi rʌn pi hmaŋ rnsu mai tʌn, mai tu pʌn ʋi lʌih kʰaik kapɯm tʌn.
27�bʌi mɤ hɛʔ dʌm jaɯ groh gʌi daː tak ʔi kuj� dʌiaː mʌn. gʌi hɛʔ taɔh, �kɔe louʔ ʔibɯŋ ʔi haɔ.�
28�ʔo ji taɔh di bʌi, sʌi bʌi joe ʔibɯŋ, ʋi maɯh naɔh si pʌn ʔn, naɔh si lae ʔn, ʔŋ pi bʌi hɛʔ hoe louʔ ʔibɯŋ ti kʰaik naɔh bʌi.
29�sʌi ʔŋ mouh ŋae bʌi blak ʔaʔh ʔi taih bʌi buk hmap, taih bʌi gɔe lʌih bɔ ʋain ŋae ti. sʌi do bʌi hɛʔ c�ʌi laɯ ʔu plo, ʔŋ mu�ɯm lu�ɯm maɯh bʌi do buk ʔi ɟʌiɟouk, ji coh kalo ŋaːrae bɔ c�ɯm tuʔ.
30�bɔ pae ti. sʌi ʔŋ mouh dai bʌi blak ʔaʔh ʔi taih bʌi buk hmap, daip ʋain dai ti. sʌi bʌi tu maɯh dai ti, ʔŋ mu�ɯm lu�ɯm maɯh bʌi do buk ʔi ɟʌiɟouk, ji lo coh kalo ŋaːrae bɔ c�ɯm tuʔ.
31�gʌi daː tak ʔi kuj� dʌiaː mʌn mɤ hɛʔ dʌm taɔh, �sʌi duʔi ʔu ʋi si ʋain ʔibɯŋ ʔn, ʔn lo daim pɛʔ duaː di ʔibɯŋ taih ʔi np luk hɛʔ ʋain ʔn ʔibɯŋ ti.�
32�ʔo ji taɔh di bʌi, sʌi ʔŋ mouh ʔibɯŋ ʔi tu maɯh naɔh kɯːn, sʌi ʔimae ʔn ji ʋain ʔibɯŋ ti, ʔŋ pi ʔn c�ou ʔibɯŋ ʔn dup ʔimae ʔi haɔ, buk hmap. sʌi ʔŋ bɔ maɯh duʔi ʔi lae ʔibɯŋ ʔi hɛʔ dʌm maɯh ʔimae, ji hɛʔ hoe lae ʋain, duʔi ti buk hmap ʔi pi ʔn louʔ ʔibɯŋ ʔi.
33�bʌi mɤ hɛʔ dʌm jaɯ groh gʌi daː tak ʔi kuj� dʌiaː mʌn. gʌi hɛʔ taɔh, �kɔe kalo di kʰm groh kasaiŋ bɔ groh dɯːk. taih bʌi buk kʰɛʔ pi kasaiŋ bʌi di ɟaɔpʰra.�
34�ʔo ji taɔh di bʌi, kɔe kʰm groh dɯːk dʌiaː hmaɔ. kɔe taɔh, �sʌi ʔo kalo, taih blʌi kash dh ʔo.� kʰo, ʔŋ mouh ɟaɔpʰra, ʔi ʔɯp ʔarʌi ɟaɯ ti. kɔe taɔh, �sʌi ʔo kalo, taih kadae ɲu�ʔ ʔo.� kʰo, kadae mouh duk ɲaiʔ ɟaɔpʰra.
35�kɔe taɔh, �sʌi ʔo kalo, taih mɯːk jʌirusalaim kapjaiʔ.� kʰo, ɟaɔpʰra hɛʔ raɔh mɯːk ti bɔ bain kʰoundikʰm tak ʔi ʔɯp mɯːk ti.
36�kɔe taɔh, �sʌi ʔo kalo, taih ʔo jm.� kʰo, bʌi tu pai di buk taih hɯk giŋ ʔi ʋuk bjuk bain ʔi louj�, taih hɯk giŋ ʔi louj� ʋi bain ʔi ʋuk.
37�kʰo ʔn ti sʌi hɛʔ mouh, bʌi lo taɔh, �hɛʔ mouh.� sʌi ʔaaɔ mouh, bʌi lo taɔh, �ʔaaɔ mouh.� sʌi bʌi lo kalak lu�ɯm ti, taih ʔi hɲɯm groh bʌi, ʔŋ tu mu�ɯm. bo kanm ʔi hae kasaɔ, ʔn np di buk taih ʔi kalo, ʋi kʰm groh kasm dɯːk.
38�bʌi mɤ hɛʔ dʌm jaɯ groh gʌi daː tak ʔi kuj� dʌiaː mʌn. gʌi hɛʔ taɔh, �ʔasʌi buk taih ŋae ʔi haɔ ʔp, ʔi haɔ lo ʋi buk taih bɔ ŋae ʔn ʔp. ʔasʌi buk taih hrak ʔi haɔ kabk, ʔi haɔ lo ʋi buk taih bɔ hrak ʔn kabk.�
39�ʔo ji taɔh di bʌi, kɔe buk ʋji masʌi di duʔi ʔi tu mu�ɯm. sʌi duʔi ʔu ʋi katʰ kala bʌi ʔu blak, taih bʌi ʋi taih ʔn katʰ pʌiaː ʔu blak.
40�sʌi ʔŋ maɯh duʔi ʔi pʰjak bʌi di ʔaiʔ daː tak kup si pʌn ʔn sito bʌi, taih bʌi ʋi duaː bɔ hɯp bʌi di ʔn.
41�sʌi ʔu ʋi c�ou bʌi tɯi ʔn haaɔ dup ʔŋtʌiŋ ʔadaː ʔu lu�k, taih bʌi ʋi haaɔ tɯi ʔn ʔadaː ʔa lu�k.
42�sʌi duʔi hmaŋ dun mjo di bʌi, taih bʌi duaː di ʔn. sʌi duʔi si karaɔh kro di bʌi, kɔe taɔh, ʔaaɔ maɯh.
43�bʌi mɤ hɛʔ dʌm jaɯ groh gʌi daː tak ʔi kuj� dʌiaː mʌn. gʌi hɛʔ taɔh, �bʌi lo ruk gɯk bʌi, ji pʌn ɟuk rnsu bʌi.�
44�ʔo ji taɔh di bʌi, bʌi lo ruk bɔ rnsu bʌi, sakʰaɯ daːk gʌi ʔi buk na ciciu di bʌi.
45�pi buk bʌi ti, ʔŋ bj luk mouh bʌi gun ɟaɔpʰra. bɔ ɟaɔpʰra ʔi kuj� gaːkhraaɔ, ʔn buk taih bɔ duʔi mu�ɯm bɔ duʔi hae pʌn di jaɯ blak siŋai ʔi lʌih dun siŋai. ʔn bɔ taih glae coh duk kuj� gʌi duʔi ʔi maɯh naɔh sɤ naɔh hman bɔ di duʔi ʔi tu maɯh naɔh sɤ naɔh hman.
46�sʌi bʌi ruk mi gʌi ʔi ruk bʌi, ʔaaɔ maɯh ʔagjaɯ ʔn. bɔ gʌi duʔi ʔi tu mu�ɯm bɔ gʌi duʔi ʔi pi gʌi duʔi gaip rʌn cɯk, gʌi np di buk pae ti.
47�sʌi bʌi mɤ ruouh mi gʌi duʔi ʔi mouh ʔamjo bʌi, gʌi ʔi pi binuk bʌi, bʌi tu buk na mu�ɯm lu�ɯm ʔi haɔ. bɔ gʌi duʔi ʔi tu np ɟaɔpʰra, gʌi np di buk ɟaɯ ti.
48�kʰo ʔn ti ʔo taɔh, taih pi buk bʌi ɟʌiɟouk pi ɟaɔpʰra ʔi kuj� gaːkhraaɔ hɛʔ ɟʌiɟouk.�

��� 6
1�pn ti ɟaɔ jʌisu ʋi mano taɔh, �sʌi bʌi cuj� ʔi haɔ, bʌi lo sadik naɔh bʌi. sʌi bʌi buk na mu�ɯm pi ʔɯk ɟaɔpʰra, kɔe buk taih ʔi haɔ jaɯ. sʌi bʌi tu sadik pae ti, ɟaɔpʰra ʔi kuj� gaːkhraaɔ, ʔn tu ʋi taih ʔŋ bain ʔagjaɯ di bʌi.
2�kʰo ʔn ti sʌi bʌi taɔh di duaː kro bʌi di duʔi gin, kɔe buk pi gʌi duʔi ɲɯkrak boe kʰaik ɟuk gʌi bɔ di gl duk pʌn jaɯ duʔi kɯːn. kɔe dɛʔ ʔi th joe pi buk bʌi. gʌi duʔi ɲɯkrak boe, gʌi np di buk pae ti, taih ʔi haɔ ʔɯːp gʌi. ʔo ji taɔh ʔakʰ�ou di bʌi. ʔasʌi buk pae ti, ʔŋ pi ʔn hɛʔ hoe pʌn kʰɛʔ pi si pʌn ʔn. pi buk ʔn ʔaaɔ maɯh ʔagjaɯ di ʔaiʔ ɟaɔpʰra.
3�sʌi bʌi duaː kro bʌi di duʔi gin, kɔe taih ʔasʌi np pi buk bʌi.
4�taih mi bʌi np luk ʔn ti. sʌi ʔŋ pae ti, ɟaɔpʰra ʔi pi gouŋ bʌi, ʔn di ʋi joe pɛʔ hɛʔ buk bʌi. ʔn di ʋi buk, taih ʔŋ bain ʔagjaɯ di bʌi.�
5�ɟaɔ jʌisu ʋi taɔh, �ʔŋ bɔ pae ti, sʌi bʌi sakʰaɯ di ɟaɔpʰra, kɔe buk pi gʌi duʔi ʔi ɲɯkrak boe. gʌi ʔɯk di kuj� kʰaik ɟuk bʌi, bɔ kuj� di kʰup ʔŋtʌiŋ, taih ʔi haɔ jaɯ gʌi. ʔo taɔh ʔakʰ�ou di bʌi. gʌi duʔi ɟaɯ ti hɛʔ pʌn kʰɛʔ pi si pʌn gʌi. pi sakʰaɯ gʌi ʔaaɔ maɯh dikʰo di ʔaiʔ ɟaɔpʰra.
6�kʰo ʔn ti sʌi bʌi sakʰaɯ, bʌi lo haaɔ lɯp kʰaik huk, ʋi kabit maloh, ʋi sakʰaɯ di ɟaɔpʰra ʔi pi gouŋ bʌi pi tu pʌn jaɯ bʌi. pn ti ɟaɔpʰra ʔi np di jaɯ pi tu pʌn jaɯ ʔi haɔ, ʔn di tʰum groh bʌi, taih ʔŋ bain ʔagjaɯ di bʌi.
7�pʌiaː ʔu mjo bʌi lo sadik. sʌi bʌi sakʰaɯ, kɔe kalak groh smsʔ pi gʌi duʔi ʔi tu np ɟaɔpʰra. gʌi tʰak, sʌi gʌi sakʰaɯ hlʌiŋ bɔ sakʰaɯ tuk, gʌi di pʌn kʰɛʔ pi hmaŋ gʌi.
8�kɔe taih bʌi buk pi gʌi. kʰo, ɟaɔpʰra ʔi pi gouŋ bʌi, ʔn hɛʔ np tuʔ dun mjo pi lo bʌi ʔaiʔ hmaŋ bʌi di ʔn.
9�kʰo ʔn ti bʌi lo sakʰaɯ pae ni. bʌi lo taɔh, �ʔɯi, gouŋ jʌi ʔi kuj� gaːkhraaɔ, hmaŋ taih jʌi duʔi maɯh naɔh rosʌi rimaʔ mai ɟaɔ.
10�ʔakʰraaɔ di ʔɯp mai ɟaɔ duʔi daik kadae, taih mai taih ʔŋ th, taih ʔŋ ɟm. kʰaik mɯːk daik mai ʔɯp pae hmaɔ, taih mai ʔɯp bɔ daik kadae pae ti.
11�dun siŋai dun siŋai taih mai ɟaɔ duaː pi di hum di jʌi.
12�taih mai ɟaɔ blua ʋain hmap jʌi. taih ʔŋ pi, bɔ jʌi blua ʋain hmap ʔi haɔ.
13�kɔe taih jʌi dup ʔi kasouh jʌi buk hmap. taih mai kʰjoe jʌi, taih jʌi loe na tu mu�ɯm. kup mouh mai ʔn ɟaɔ ʔi ʔɯp kadae bɔ maɯh puoun tak bɔ ʔapʰouk dkkʰo tak ʔi kuj� dun co dun ban, jʌi sakʰaɯ pae ti.��
14�sʌi bʌi blua ʋain hmap ʔi, bɔ ɟaɔpʰra ʔi pi gouŋ bʌi, ʔi kuj� gaːkhraaɔ, ʔn di blua ʋain bɔ hmap bʌi.
15�sʌi bʌi ji ʔoun hmap ʔi haɔ, bɔ ɟaɔpʰra di ʔoun hmap bʌi.�
16�pn ti ɟaɔ jʌisu ʋi mano pʌiaː ʔu mjo. ʔn taɔh, �sʌi bʌi jɯːn pi di hum, kɔe taih bʌi maɯh na ʔi tu daːkʰɯi pi gʌi duʔi ɲɯkrak boe. gʌi np di buk taih na gʌi ʔaaɔ c�it, taih ʔŋ bj di ʔi luk jɯːn gʌi pi di hum. ʔo taɔh ʔakʰ�ou di bʌi, gʌi ʔi buk ɟaɯ ti, gʌi hɛʔ pʌn kʰɛʔ si pʌn gʌi.
17�sʌi bʌi jɯːn pi di hum, taih bʌi pʰaɔh namn di giŋ bʌi, dihlaɔh bʌi.
18�kɔe taih ʔŋ laɯh di ʔi luk jɯːn bʌi pi di hum. taih mi ɟaɔpʰra np luk ʔn ti. ɟaɔpʰra tu taih ʔi jaɯ ʔn. ʔn ji np di jaɯ pi tu pʌn jaɯ ʔi haɔ. ʔn di bɔ taih pi jɯːn bʌi pi di hum ʋi bain ʔagjaɯ di bʌi.�
19�hɛʔ hoe kalak groh ti, ɟaɔ jʌisu ʋi taɔh, �kɔe kaɟou ʔoun krokram bain mjo bain mjo pi pʌn hum maʋ, pi pʌn hum ʔjikrjih. kɔe ʔoun kro pi pʌn ʔi di pra.
20�bʌi ji lo buk taih ʔŋ pi bʌi ʔoun krokram kʰaik mɯːk gaːkhraaɔ. krokram ɟaɯ ti ʔaaɔ mouh mjo pi pʌn hum maʋ gʌi ʔjikrjih. duk pi blʌih ʔoun bʌi ɟaɯ ti, daː pra ʔaaɔ pʌn th lɯp, ʔaaɔ pʌn pra.
21�kʰo, duk ʔoun bʌi krokram bʌi, bɔ naɔh bʌi di bɔ nmhloh di ti sʌisʌi.
22�ŋae bʌi duʔi, ʔŋ pi ŋaɔ ʔi taih blak di do buk bɔ do. sʌi ŋae bʌi hɛʔ laɯh sikʰja, ʔŋ pi, blak hɛʔ no kʰaik do bʌi bɔ do.
23�sʌi ŋae bʌi ji laɯ, ʔŋ pi, ʔi ʔp ʋuk hɛʔ no kʰaik do bʌi bɔ do. kʰo, ʔŋ pae ni. sʌi ɟaɔpʰra si taih blak ʔn lɯp kʰaik do bʌi, sʌi bʌi ji tu kʰm, ʔaaɔ hu maɯh masʌi ʔi pai di taih blak ʔn laɯh di bʌi.
24�ʔaaɔ maɯh duʔi ʔi pʌn bain hmae daː kaɲa ʔa ʋi. sʌi ʔn ruk ʔu ʋi, ʔn di ʋi ɟuk pʌiaː ʔu ʋi. sʌi ʔn bɔ tʰum groh ʔu ʋi, ʔn di ʋain groh pʌiaː ʋi. pae ti bɔ bʌi tu pʌn dup sikʰja ɟaɔpʰra bɔ buk bain mjo bain mjo taih bʌi pʌn kɯːn rʌn.
25�kʰo ʔn ti ʔo ʋi taɔh di bʌi, kɔe taih bʌi maɯh naɔh kahua luk ʔasak bʌi. kɔe taih naɔh bʌi kahua luk pi di hum pi di ta bʌi. kʰo, ʔasak bʌi, ʔarʌi ʔn hɛʔ tak lu�ɯm pi di hum bʌi. bɔ do buk bʌi, ʔarʌi ʔn hɛʔ tak lu�ɯm kʰrɯk pi di ta bʌi.
26�taih bʌi joe masim ʔi kuj� kʰaik blʌiŋ. gʌi tu sm masʌi. hɛʔ hoe, gʌi tu ʋi so masʌi. gʌi mɤ tu ʔoun pi di hum gʌi kʰaik bou hŋo. ɟaɔpʰra ʔi pi gouŋ gʌi, ʔi kuj� gaːkhraaɔ, ʔn ji hjik gʌi hum. ʔŋ ji mouh bʌi, ŋaɔh bʌi hɛʔ tak lu�ɯm ŋaɔh masim.
27�ʔaaɔ maɯh duʔi ʔi pʌn buk taih ʔasak ʔn ʋi tuk pʌiaː ʔŋ puaː kup maɯh ʔn naɔh kahua. ʔadaː ʔu nari mɤ ʔn tu pai di pituk ʔasak ʔn.
28�sʌi ʔŋ pae ti, hmaɔ ʔŋ pae pi maɯh bʌi naɔh kahua luk kʰrɯk pi di ta bʌi.h taih bʌi joe boh kʰmsun ʔi lʔ kʰaik prai. gʌi tu rŋ, tu bʔ sʌiŋ gʌi.
29�ʔo taɔh di bʌi, kʰoundikʰm ʔasalomo tʌn, ʔn maɯh ʔapʰouk dkkʰo tak. kʰrɯk pi ta ʔn hɛʔ c�it kasaɔ, ji tu c�it pi boh ʔu buk ti.
30�pet hɛʔ kuj� ʔataɯ. kʰaihɲa ŋaɔ ʋi kasɯm pet ti. sʌi ɟaɔpʰra taih boh gʌi pet c�it kʰɛʔ ti, taih bʌi np sikʰja, ʔn di bɔ duaː kʰrɯk pi di ta di bʌi, taih ʔŋ lu�ɯm ti. ʔɯi bʌi duʔi, hmaɔ ʔŋ pae pi hɲɯm bʌi ʔi caik kʰaik naɔh bʌi.h
31�kʰo, kɔe taih bʌi maɯh naɔh hmai taɔh, �masʌi pi di hum jʌi.h� bɔ �masʌi pi di ta jʌi.h�
32�ʔŋ mouh gʌi duʔi ʔi tu np ɟaɔpʰra, gʌi maɯh naɔh si pʌn ɟaɯ ti dun mjo. ʔŋ ji mouh ɟaɔpʰra, ʔi pi gouŋ bʌi, ʔi kuj� gaːkhraaɔ, ʔn hɛʔ np sikʰja, bʌi lo kro ɟaɯ ti.
33�ʔaiʔ buk bʌi bain mjo bain mjo, bʌi lo gjogja di buk ʔi dup naɔh sɤ naɔh hman pi duaː ɟaɔpʰra. bʌi bɔ lo gjogja di buk dun mjo ʔi di taih ɟaɔpʰra ʔɯp kadae. sʌi bʌi buk pae ti, pi di lo bʌi dun mjo, bʌi di bɔ pʌn tuʔ dun mjo.
34�kʰo ʔn ti kɔe taih bʌi maɯh naɔh kahua luk pi di lo bʌi kʰaihɲa. sʌi bʌi kadouh douk ʔataɯ, ɟaɔpʰra np di cuj�, taih bʌi kakʰaiŋ mi ʔataɯ. paː kʰaihɲa ʔŋ bɔ pae ti.�

��� 7
1�ʋae ʔn ti ɟaɔ jʌisu ʋi mano taɔh, �sʌi bʌi tu np sikʰja, kɔe soukpʰjaʔ luk tu mu�ɯm ʔi haɔ. sʌi bʌi tu dup groh ti, ɟaɔpʰra di bɔ soukpʰjaʔ luk ʔi tu mu�ɯm bʌi.
2�kʰo, sʌi bʌi soukpʰjaʔ cn di ʔi haɔ, ɟaɔpʰra di ʋi soukpʰjaʔ cn di bʌi. sʌi bʌi soukpʰjaʔ ʔŋcaɯ di ʔi haɔ, ɟaɔpʰra di ʋi soukpʰjaʔ di bʌi pae ti. ʔŋ pi, bʌi di buk di ʔi mjo hmaɔ, bʌi di ʋi pʌn mjo ti.
3�5�bʌi mouh duʔi ɲɯkrak boe. bʌi bɔ pi duʔi ʔi maɯh ʔŋguk kʰaik ŋae bʌi. bʌi ji tu np luk ʔn ti. hɛʔ hoe, hmaɔ bʌi di pae di pʌn jaɯ kaʔh ditaiʔ ʔi kuj� kʰaik ŋae binuk bʌi.h bʌi lo daɯh lʌih ʔŋguk ti kʰaik ŋae bʌi di ʔaiʔ. hɛʔ hoe, bʌi di bɔ pʌn jaɯ taih ʔŋ kɔ laɯh kaʔh ditaiʔ ʔi kuj� kʰaik ŋae binuk bʌi, taih bʌi pai di daɯh ʋain, taih ʔŋ lʌih.
6�kɔe kalak luk ɟaɔpʰra di duʔi ʔi tu rosʌi ʔn. ʔŋ pi bʌi di ʋain na boe, taih maso hum. hɛʔ hoe maso np di ʋi kaɔ bʌi. ʔŋ bɔ pi, bʌi di daɯh pʌn mahuj� ʔi ŋaɔh kasaɔ, ʋi duaː taih malet ɲaiʔ.�
7�ɟaɔ jʌisu hɛʔ hoe mano ɟaɯ ti, ʔn ʋi taɔh, �sʌi bʌi hmaŋ, bʌi di pʌn. sʌi bʌi hret, bʌi di jaɯ. sʌi bʌi duj� maloh, bʌi di pʌn di lɯp.
8�kʰo, dun ʔi ʔi hmaŋ, ʔn di pʌn. dun ʔi ʔi hret, ʔn di jaɯ pi hret ʔn. bɔ dun ʔi ʔi duj� maloh, ʔn di pʌn di lɯp kʰaik maloh ti.
9�sʌi ʔŋ mouh bʌi, sʌi gun bʌi hmaŋ kʰaːmoun, bʌi tu ʋi duaː maaɔ di ʔn.
10�bɔ, sʌi gun ʋi hmaŋ magaː, bʌi tu ʋi duaː mahŋ di ʔn.
11�ʔŋ bɔ pae ti. bʌi mouh duʔi hae. bʌi ji np di duaː na mu�ɯm di gun bʌi. pae ti bɔ gouŋ bʌi ʔi kuj� gaːkhraaɔ, ʔn maɯh naɔh si duaː mi na mu�ɯm di gʌi duʔi ʔi hmaŋ di ʔn. pi duaː ʔn, ʔŋ mu�ɯm lu�ɯm pi duaː duʔi.
12�bʌi si taih ʔi haɔ buk mjo hmaɔ di bʌi, bʌi lo ʋi buk mjo ti di ʔi haɔ. bʌi bɔ buk masʌi di ʔi, taih ʔŋ pae ti. pi mano daːra ɟaɔpʰra bɔ pi mano gʌi duʔi ʔi bjan groh ɟaɔpʰra dun mjo, ʔŋ lʌih tuʔ pae ti.�
13�14�ʋae ʔn ti ɟaɔ jʌisu ʋi kalak ʔupʰama. ʔn taɔh, �ʔasak bʌi, ʔŋ pi bʌi lo lɯp kʰaik maloh bɔ haaɔ dup ʔŋtʌiŋ. sʌi bʌi lɯp kʰaik maloh tak, ʋi pʌn dup ʔŋtʌiŋ kaʋaɔh. ʔŋtʌiŋ ti ji ɟm duk di c�ɯm ʔasak bʌi. duʔi ji kɯːn dup ʔŋtʌiŋ ti. ʔŋ ʋi maɯh bɔ maloh tji, ʋi taih ʔi ɟm ʔŋtʌiŋ kakʰji. ʔŋtʌiŋ ti ji ɟm duk di pʌn kuj� rɯm dup ɟaɔpʰra sʌisʌi. ji maɯh duʔi pret ʔi ɟm di ti. kʰo, taih bʌi lɯp kʰaik maloh tji.�
15�ɟaɔ jʌisu bɔ taɔh, �bʌi lo sadik, ʔŋ di maɯh duʔi ʔi ɲɯkrak di bjan groh ɟaɔpʰra. sʌi bʌi jaɯ gʌi, bʌi tʰak gʌi hɛʔ mu�ɯm hɛʔ boe. kʰaik naɔh gʌi, gʌi ji pi maso prai ʔi hae kasaɔ.
16�sʌi bʌi jaɯ ʔagjaɯ pi buk gʌi, bʌi di np jo gʌi mu�ɯm tu mu�ɯm. ʔaaɔ pʌn bet blʌi sabjit� di juoun maʔaiʔ. ʔaaɔ pʌn bet blʌi dipu di hʌi krʌiŋ.
17�ʔŋ bɔ pae ti, sʌi ʔŋ mouh hʌi mu�ɯm, ʔn di maɯh blʌi mu�ɯm. sʌi ʔŋ ji mouh hʌi tu mu�ɯm, ʔn di maɯh blʌi tu mu�ɯm.
18�hʌi ʔi mu�ɯm tu maɯh blʌi tu mu�ɯm. bɔ, hʌi ʔi tu mu�ɯm ʔaaɔ maɯh blʌi ʔi mu�ɯm.
19�sʌi ʔŋ ji mouh hʌi ʔi tu maɯh blʌi mu�ɯm, lo g�ou ʋain, ʋi do kʰaik ŋaɔ, taih ŋaɔ kasɯm.
20�kʰo, ʔo hɛʔ taɔh, sʌi bʌi jaɯ ʔagjaɯ pi buk gʌi duʔi ʔi bjan groh ɟaɔpʰra, bʌi di np jo gʌi mu�ɯm tu mu�ɯm.
21�gʌi duʔi kɯːn np di taɔh di ʔo �mai ɟaɔ.� ʔaaɔ mouh dun ʔi ʔi kalak groh ti di pʌn haaɔ lɯp kʰaik mɯːk pi ʔɯp ɟaɔpʰra. ʔŋ mouh mi duʔi ʔi buk kʰɛʔ pi lo ɟaɔpʰra ʔʌi buk, gʌi di pʌn ho gaːkhraaɔ duk kuj� ɟaɔpʰra, ʔi mouh gouŋ ʔo.
22�ʔŋ di maɯh siŋai pi soukpʰjaʔ ɟaɔpʰra, ʔasʌi di pʌn di ho gaːkhraaɔ. siŋai ʔn ti ʔŋ di maɯh duʔi kɯːn, gʌi di taɔh, �mai ɟaɔ, jʌi hɛʔ dʌm bjan groh ɟaɔpʰra, taɔh ʔŋ mouh puoun mai. jʌi mɤ hɛʔ dʌm c�ou gʌi kanm hae lʌih kʰaik do ʔi kup gaːaɔ jʌi puoun mai. bɔ na mu�ɯm ʔam kasaɔ bain mjo bain mjo jʌi hɛʔ dʌm buk, taih ʔŋ bj puoun mai.�
23�ʔo ji di ʋi ʋji groh gʌi ti, kalak groh sɤ di gʌi taɔh, �ʔo tu dʌm np bʌi. bʌi mouh duʔi tu buk na mu�ɯm. taih bʌi lʌih haaɔ duk kuj� ʔo.��
24�ɟaɔ jʌisu hɛʔ hoe kalak luk ʔn ti dun mjo, ʔn ʋi kalak ʔupʰama pʌiaː ʔu mjo. ʔn taɔh, �kʰo ʔn ti ʔo taɔh di bʌi, ʔasʌi tʰum groh ʔo, ʋi buk pi taɔh ʔo, ʔn pi duʔi ʔi maɯh ʔaŋjan, ʔi sm kak, taih ʔŋ kuj� daik maaɔ.
25�hɛʔ hoe pn ti glae tak ʋi th. bɔ ʔɯm prɛʔ ʋi th, bɔ kʰoun ʋi bouʔ, ʋi dijouh ruk kak ti. ʔŋ ji tu kʌih kup plum cʌiŋ ruk.
26�sʌi ʔŋ ji maɯh duʔi ʔi tʰum groh ʔo, ji tu buk dup pi taɔh ʔo, ʔn pi duʔi tu maɯh ʔaŋjan, ʔi sm kak ʔn duk maɯh kahaiʔ, tu maɯh plum masʌi.
27�hɛʔ hoe pn ti bɔ glae ʋi th, bɔ ʔɯm di tak. kʰoun ʋi bouʔ kasaɔ, ʋi dijouh kasaɔ kak tʌn, taih ʔŋ kapjaiʔ kʌih, ʋi laɯ tuʔ.�
28�ɟaɔ jʌisu kalak tuʔ dun mjo ɟaɯ ti dʌiaː kuj� ʔn daik nun tʌn. ʔn hɛʔ hoe kalak groh ti, gʌi duʔi kɯːn ʔi tʰum ʔn, gʌi bɔ ʔam kasaɔ.
29�kʰo, pi mano ɟaɔ jʌisu maɯh puoun tak, ʔŋ tu pi groh gʌi daː sara ʔi mano daːra judaː.

��� 8
1�ɟaɔ jʌisu hɛʔ hoe luk daik nun tʌn, gʌi duʔi kɯːn ʋi haaɔ dup ʔn.
2�ʔŋ bɔ maɯh duʔi ʔu ʋi, ʔn maɯh saɔ douʔ.� ʔn ʋi th duk kuj� ɟaɔ jʌisu ʋi kʰrɯpkʰraɔ di ʔaiʔ ʔn. ʔn taɔh, �mai ɟaɔ, sʌi mai maɯh naɔh si buk, mai di bɔ pai pikain ʔo, taih ʔo siŋaː dup pi dm daːra.�
3�pn ti ɟaɔ jʌisu ʋi paː duʔi ti, ʋi taɔh, �ʔo hɛʔ si buk. taih mai kain.� ʔn hɛʔ hoe kalak groh ti, saɔ douʔ ʔn tʌn bɔ hrae ʔu ɟʌiŋ.
4�pn ti ɟaɔ jʌisu ʋi taɔh di ʔn, �kɔe kalak di ʔi luk pɛʔ hɛʔ buk ʔo. mai ji lo haaɔ duk kuj� duʔi ʔi hlu di ɟaɔpʰra, taih ʔn joe do mai. hɛʔ hoe, taih mai ʋi hlu kʰɛʔ pi c�ou daː sara ʔamosai bʌi hlu, taih dun ʔi np, mai hɛʔ kain.�
5�ɟaɔ jʌisu ʋi haaɔ lɯp kʰaik mɯːk kapʌinarɯm tʌn. dʌiaː ʔn ti ʔŋ maɯh daː bo ʔi ʔɯp daː sɯk ʔu majaɔh ʋi. ʔn tu mouh ʔamjo ʔisarʌil. ʔn ʋi th duk kuj� ɟaɔ jʌisu, ʋi hmaŋ ɟaɔ jʌisu cuj� ʔn.
6�ʔn taɔh, �mai ɟaɔ, hmae ʔo kuj� kʰaik kak ʔo. ʔn hɛʔ jm blak bɔ saɔ kasaɔ.�
7�ɟaɔ jʌisu ʋi taɔh di duʔi ti, �ʔo di haaɔ, pikain ʔn.�
8�daː bo tʌn ʋi taɔh, �mai ɟaɔ, puoun mai tak kasaɔ. ʔaaɔ kaʔap ʔo bak mai th lɯp kʰaik kak ʔo. sʌi mai kalak groh kʰʌiaː ʔu mjo, hmae ʔo ti di kain.
9�kʰo, ʔo mouh duʔi ʔi kuj� kʰrɯm daː ʔi maɯh puoun tak lu�ɯm ʔo. ʔo bɔ maɯh daː sɯk ʔi kuj� kʰrɯm ʔo, ʔi tʰum groh ʔo. sʌi ʔo taɔh di ʔu ʋi, �mai haaɔ,� ʔn bɔ haaɔ. sʌi ʔo taɔh di pʌiaː ʔu ʋi, �mai th,� ʔn di bɔ th. sʌi ʔo taɔh di hmae ʔo, �mai buk ʔati,� ʔn di bɔ buk pi c�ou ʔo.�
10�ɟaɔ jʌisu hɛʔ hoe tʰum groh ti, ʔn ʔam duʔi ti. ʔn taɔh di duʔi ʔi dup ʔn, �ʔo taɔh ʔakʰ�ou di bʌi, kʰaik mɯːk ʔisarʌil bɔ mɯːk ʔo tu dʌm jaɯ duʔi ʔu ʋi ʔi hɲɯm sikʰja pi duʔi ʋi ni.
11�ʔo taɔh di bʌi, ʔŋ di maɯh duʔi kɯːn, gʌi di th na lʌih siŋai, na get siŋai. gʌi di ʋi th kuj� kʰaik mɯːk pi ʔɯp ɟaɔpʰra. gʌi di th touʔ rɯm dup daː ʔabrahm tʌn bɔ ʔasaik gae ʔakup. hɛʔ hoe gʌi di ʋi hum rɯm bluj� tak.
12�ʔŋ ji mouh gʌi duʔi ʔisarʌil, ɟaɔpʰra si taih gʌi lɯp. gʌi ji tu pʌn di lɯp bluj� ti. gʌi lo kuj� na ret, duk ʔp ʋuk. gʌi di bɔ jam tak. koukkap gʌi di bɔ kaduj� kup jo gʌi.�
13�ɟaɔ jʌisu hɛʔ hoe kalak groh ti, ʔn ʋi taɔh di daː bo ʔi ʔɯp daː sɯk ʔu majaɔh tʌn, �taih mai ʋʌiŋ. hmae mai di bɔ kain, taih ʔŋ pi pi taɔh mai di ʔo.� dʌiaː ʔn ti hmae tʌn bɔ kain.
14�ɟaɔ jʌisu ʋi th lɯp kʰaik kak ʔapʌitaru. ʔn bɔ jaɯ gɯŋ ʔapʌitaru ʔit daik kac�uk ʔit ʔn. do ʔn daːʔ kasaɔ.
15�pn ti ɟaɔ jʌisu bɔ paː dai ʔn, cuj� taih ʔn jit. hɛʔ hoe, ʔn ʔaaɔ hu daːʔ. ʔn ʋi jit, ʋi lɯmla ɟaɔ jʌisu.
16�bɔ ɟm ba di ʔp, gʌi th tɯi duʔi kɯːn ʔi maɯh kanm kuj� kʰaik do buk gʌi. ʔn ʋi c�ou gʌi kanm lʌih. gʌi mɤ tʰum groh ʔn. ʔn pikain bɔ gʌi duʔi saɔ dun ʋi.
17�pi buk ʔn ɟaɯ ti, ʔŋ pi pi dʌm kalak duʔi ʔi bjan groh ɟaɔpʰra ʔi cɤ ʔaʔisaj tʌn. ʔn hɛʔ dʌm taɔh luk ɟaɔ jʌisu, �ʔn hɛʔ daɯh ʋain saɔ ʔʌi dun mjo. ʔn bɔ kʰm saɔ pi lo kʰm ʔʌi.�
18�ɟaɔ jʌisu ʋi jaɯ duʔi kɯːn ʔi kuj� kɔ rup ʔn, ʔn ʋi c�ou gʌi paɔ raɯ, taih ʔn ɟm blak na t ʔɯm dɯk tʌn.
19�gʌi hɛʔ hoe ɟm, ʔŋ maɯh daː sara ʔi mano daːra judaː ʔu ʋi. ʔn th taɔh, �sara, mai di bɔ haaɔ na hmaɔ, ʔo di dup mai ɟaɔ sʌisʌi.�
20�ɟaɔ jʌisu ʋi taɔh, �maso prai maɯh kadaɔ gʌi. bɔ masim maɯh kahoun gʌi. malai ʔi mouh ʔo, ʔi hɛʔ bain gun duʔi, ʔo tu maɯh duk di tm.�
21�ʔŋ bɔ maɯh dibai ʔn pʌiaː ʔu ʋi, ʔn taɔh, �ʔɯi mai ɟaɔ, ʔo hmaŋ, taih ʔo ʋʌiŋ dip gouŋ ʔo di ʔaiʔ. hɛʔ hoe, ʔo di dup mai.�
22�ɟaɔ jʌisu ʋi taɔh di ʔn, �ʔo lo mai dup ʔo. taih gʌi ʔi tu np luk ʔasak kamae ʋi dip duʔi jm rak gʌi.�
23�ʋae ʔn ti bɔ ɟaɔ jʌisu bɔ gʌi dibai ʔn ʋi lɯp kʰaik raɯ.
24�dʌiaː paɔ gʌi raɯ ti, kʰoun tak bɔ th ʔu ɟʌiŋ. gʌi ma ʔɯm ʋi siluj� lɯp kʰaik raɯ. ɟaɔ jʌisu ji ʔit.
25�gʌi dibai ʔn ʋi bjet ʔn, ʋi taɔh, �mai ɟaɔ, kʰjoe jʌi. ʔʌi di cet jm kʰaik ʔɯm.�
26�ʔn ʋi taɔh, �hmaɔ ʔŋ pae pi jo bʌi.h hmaɔ ʔŋ pae pi hɲɯm bʌi ʔi caik kʰaik naɔh bʌi.h� ʔn hɛʔ hoe kalak groh ti, ʔn ʋi jit ʋi c�ou kʰoun gʌi ma ʔɯm, taih gʌi jʌin. hɛʔ hoe, ʔŋ bɔ jʌin daːkʰɯi.
27�pn ti gʌi ʋi ʔam. gʌi ʋi lae kalak, ʋi taɔh, �duʔi ti mouh duʔi pae hmaɔ.h bɔ kʰoun bɔ ma ʔɯm np di tʰum groh ʔn.�
28�gʌi ʋi ɟm blak na t ʔɯm gaːlilʌi, ʔŋ mouh duk kuj� gʌi duʔi kʌisarʌin. dʌiaː th gʌi duk tʌn, ʔŋ maɯh duʔi ʔa ʋi, ʔi maɯh kanm kuj� kʰaik do gae. gae th kʰaik barʌiaɔ, ʋi th katouŋ ɟaɔ jʌisu. gae bɔ ru kasaɔ. ʔaaɔ maɯh ʔi j haaɔ duk kuj� gae tʌn.
29�gae ʋi dʔ dɛʔ ɟaɔ jʌisu taɔh, �mai gun ɟaɔpʰra, masʌi pi lo mai di jae.h kɔe taih mai taih jae ɟm douk ʔaiʔ buk ɟaɔpʰra taih jʌi c�ɯm bɔkagljiʔ.�
30�ʔŋ ji maɯh pʰɯk malet kuj� katʔ di ti. gʌi kɯːn kasaɔ hret pi di hum gʌi.
31�gʌi kanm tʌn ʋi hmaŋ di ɟaɔ jʌisu taɔh, �sʌi mai souʔ jʌi lʌih kʰaik do duʔi ni, taih jʌi ʋi lɯp kuj� kʰaik pʰɯk malet ni.�
32�ɟaɔ jʌisu ʋi taɔh, �haaɔ.� hɛʔ hoe, gʌi mɤ lʌih kʰaik do buk gae ʔa ʋi ti, ʋi lɯp kʰaik do malet. gʌi malet bɔ pʰɯk, gʌi ji pʰuk luk bak nun tʌn ʔu ɟʌiŋ. gʌi ʋi dain bjua jm tuʔ kʰaik ʔɯm.
33�gʌi duʔi hjik malet tʌn ʋi taɔ haaɔ lɯp kʰaik mɯːk, ʋi kalak tuʔ luk ʔn ti di ʔi haɔ. gʌi bɔ kalak tuʔ luk pi buk ɟaɔ jʌisu di gae ʔa ʋi ʔi dʌm maɯh kanm tʌn.
34�pn ti gʌi duʔi ʔi kuj� kʰaik mɯːk tʌn, gʌi bɔkagljiʔ ʋi lʌih haaɔ duk kuj� ɟaɔ jʌisu. gʌi bɔ jaɯ ʔn, gʌi ʋi hmaŋ, taih ʔn lʌih duk kuj� gʌi tʌn.

��� 9
1�ʋae ʔn ti ɟaɔ jʌisu ʋi lɯp kʰaik raɯ, ʋi ʋiu ɟm mɯːk duk kuj� brim ʔn.
2�ʔŋ ji maɯh mk ʔi, gʌi th tɯi duʔi saɔ ʔu ʋi di ɟaɔ jʌisu. dai ʔn bɔ plaɔ ʔn hɛʔ hoe jm. gʌi taih ʔn ʔit daik ʔmbʌiaɔ, ʋi daɯh tɯi ʔn ɟm di ʔaiʔ ɟaɔ jʌisu. dʌiaː joe ɟaɔ jʌisu gʌi ʔi tɯi duʔi saɔ ti, ʔn bɔ np, gʌi hɲɯm ʔn. kʰo, ʔn ʋi taɔh di duʔi saɔ, �ʔɯi ʋaː ʔo, taih mai daːkʰɯi, ʔo hɛʔ hoe blua ʋain hmap mai.�
3�ʔn hɛʔ hoe kalak groh ti, ʔŋ maɯh daː sara ʔi mano daːra judaː mk ʔi, gʌi lae kalak taɔh, �duʔi ni kalak groh ʔi kakʰaiŋ di ɟaɔpʰra.�
4�ɟaɔ jʌisu ji np pi tʰak gʌi. ʔn ʋi taɔh, �hmaɔ ʔŋ pae pi tʰak bʌi na tu mu�ɯm kʰaik naɔh bʌi.h
5�bʌi hɛʔ tʰak, ʔŋ hŋɯi taɔh, �ʔo gaɔh ʋain hmap mai.� kʰo, ʔaaɔ pʌn jaɯ, jo hmap si maɯh, tu maɯh. sʌi ʔo ji taɔh, �taih mai jit haaɔ,� bʌi tʰak ʔŋ hɲap kup pʌn jaɯ bʌi, jo ʔn jit, tu jit.
6�ʔo ji taih bʌi np sikʰja, ʔŋ mouh ʔo, ʔi hɛʔ bain gun duʔi, ʔo hɛʔ maɯh puoun daik kadae taih ʔo pai di blua ʋain hmap ʔi.� ʔn hɛʔ hoe kalak groh ti, ʔn ʋi taɔh di duʔi saɔ tʌn, �jit, daɯh ʔmbʌiaɔ mai, ʋʌiŋ di kak mai.�
7�pn ti duʔi ti ʋi jit, ʋi ʋʌiŋ kak gʌi.
8�gʌi duʔi kɯːn bɔ jaɯ luk ʔn ti, gʌi ʋi ʔam kasaɔ. gʌi bɔ ʔɯːp ɟaɔpʰra ʔi hɛʔ duaː puoun ɟaɯ ti di duʔi.
9�ɟaɔ jʌisu ji lʌih duk kuj� ʔn, ʋi haaɔ pʌiaː plo. ʔn ʋi jaɯ duʔi ʔi cɤ ʔamatʰai. ʔn kuj� duk gaip rʌn cɯk. ɟaɔ jʌisu ʋi taɔh di ʔn, �mai th dup ʔo.� pn ti ʔamatʰai tʌn ʋi jit, ʋi haaɔ dup ɟaɔ jʌisu.
10�ʔamatʰai ʋi bak ɟaɔ jʌisu hum bum kʰaik kak ʔn. kʰo, ɟaɔ jʌisu ʋi haaɔ lɯp kʰaik kak ʔn, ʋi touʔ, si�lɔ taɔh di hum. dʌiaː ʔn ti ʔŋ bɔ maɯh duʔi gaip rʌn cɯk bain ʋi bain ʋi, gʌi th hum rɯm. bɔ duʔi haɔ ʔi ʔun di buk hmap sʌisʌi, gʌi kɯːn hɛʔ th. bɔ gʌi dibai ɟaɔ jʌisu hɛʔ th. gʌi bɔkagljiʔ kuj� rɯm hum rɯm.
11�gʌi duʔi pʰɯk pʰarisai bɔ np luk ʔn ti, gʌi ʋi taɔh di dibai ɟaɔ jʌisu, �hmaɔ ʔŋ pae pi kuj� daː sara bʌi, hum rɯm dup gʌi duʔi ʔi gaip rʌn cɯk bɔ gʌi duʔi ʔi ʔun di buk hmap sʌisʌi.h�
12�ɟaɔ jʌisu jaɯ groh gʌi ti. ʔn ʋi taɔh, �sʌi duʔi hɛʔ plum kʰ, ʔn tu lo saraʋun. sʌi ʔn ji maɯh saɔ rɔgaː, ʔn hɛʔ lo saraʋun.
13�bʌi bɔ lo ɟʌiŋɟa luk daːk groh ɟaɔpʰra pi kalak ʔn. ʔn hɛʔ dʌm taɔh, �ʔo tu lo bʌi hlu bain mjo bain mjo di ʔo. ʔo si taih bʌi kaʋʌi ʔi haɔ.� pae ti, bɔ ʔo tu th daik kadae ni, taih ʔo dɛʔ duʔi mu�ɯm th dup ʔo. ʔo hɛʔ th, taih ʔo dɛʔ gʌi duʔi maɯh hmap th dup ʔo.�
14�ɟaɔ jʌisu hɛʔ hoe kalak groh ti, ʔŋ ʋi maɯh gʌi dibai ʔajɔhan tʌn, gʌi ʋi th duk kuj� ɟaɔ jʌisu ʋi taɔh, �ʔi mouh jʌi bɔ gʌi duʔi pʰɯk pʰarisai, jʌi lo jɯːn pi di hum. hmaɔ ʔŋ pae pi tu jɯːn dibai mai pi di hum gʌi.h�
15�ɟaɔ jʌisu ʋi taɔh di gʌi, �sʌi ʔŋ maɯh bluj� kʰʔ, dʌiaː kuj� rɯm kaɲum dup kʰaiʔ ʔn, gʌi duʔi ʔi lɯp bluj� tu klaɯ. ʔŋ ji ɟm ʔu siŋai, gʌi di daɯh ʋain kaɲum ti. dʌiaː ʔn ti gʌi duʔi ʔi lɯp bluj� ti, gʌi di jɯːn pi di hum gʌi.�
16�pn ti ʔn ʋi kalak ʔupʰama luk ʔn ti. ʔn taɔh, �duʔi tu daɯh duŋ kamae ʋi kapaːk sito brim. sʌi gʌi di buk pae ti, duŋ kamae taih sito brim ʋi kapjaiʔ kapuaː, taih hlouh ʔn ʋi tak lu�ɯm kʰaː ʔaiʔ.
17�ʔŋ mɤ tu maɯh ʔasʌi ʔi hp ʔɯm sabjit� kamae kʰaik kapaɔ blʌi ʔi brim.� dun ʔi np, ʔɯm sabjit kamae di sinm kʰaik kapaɔ blʌi brim tʌn, taih ʔŋ kalaiʔ, taih bɔ kapaɔ bɔ ʔɯm sabjit kɔ laɯ c�ɯm. kʰo, lo hp ʔɯm sabjit kamae kʰaik kapaɔ blʌi kamae, kɔe taih ʔŋ laɯ.�
18�dʌiaː kalak ɟaɔ jʌisu ʔupʰama ɟaɯ ti, ʔŋ maɯh daː tak ʔi ʔɯp ɟuk ʔu ʋi, ʔn th kʰrɯpkʰraɔ di ʔaiʔ ɟaɔ jʌisu. ʔn ʋi taɔh, �gun ʔibɯŋ ʔo si�lɔ jm dʌiaː ti ni. bɯk mai th, paː do ʔn, taih ʔn ʋi jit ʋi ʔim.�
